# ಕನ್ನಡ ಬಾಲ ವ್ಯಾಕರಣ 

ಪ್ರಾಥಮಿಕ ಶಾಲಾ ಮತ್ತು ಪ್ರೌಢ ಶಾಲಾ ತರಗತಿಗಳಿಗೆ ಉಪಯುಕ್ತವಾದ ಪಠ್ಯ ಪುಸ್ತಕ

ಲೇಖಕರು: ಕೆ. ಆರ್. ಕೆ. ಮೂರ್ತಿ 

ವಾಹಿನಿ ಪ್ರಕಾಶನ 

---- 

**ಸೂಚನೆ:** ಗ್ರಂಥದ ಸ್ವಾಮ್ಯ ಲೇಖಕಕರಿಗೆ ಸೇರಿದ್ದು.

----

# ವಿಷಯ ಪ್ರವೇಶ 

ನಮ್ಮ ಮನಸ್ಸಿನಲ್ಲಿರುವ ಅಭಿಪ್ರಾಯವನ್ನು ಮತ್ತೊಬ್ಬರಿಗೆ ತಿಳಿಸಲು ನೆರವಾಗುವ ಒಂದು ಸಾಧನವೇ ಭಾಷೆ. ನಾವು ಆಡು ಭಾಷೆಯಲ್ಲಿ ಅಭಿಪ್ರಾಯ ವ್ಯಕ್ತಪಡಿಸುವ ಶಬ್ದರೂಪ ಮಾಧ್ಯಮವೇ ಮಾತು. ಉದಾಹರಣೆಗೆ: "ಕಮಲಳ ಮಗ ಬಸವ" -- ಈ ಮಾತಿನ ಅರ್ಥವನ್ನು ನಾವು ಸುಲಭವಾಗಿ ಗ್ರಹಿಸಬಲ್ಲೆವು. ಕಮಲ ಯಾರು? ಬಸವ ಯಾರು? ಅವರಿಬ್ಬರಿಗುರುವ ಸಂಬಂಧವೇನು? ಎಂಬುದು ನಮಗೆ ತಿಳಿದು ಬರುವುದು; ಇದು ಅರ್ಥಪೂರ್ಣವಾದ ಮಾತು. ಹೀಗೆ ಪೂರ್ಣವಾದ ಅರ್ಥವನ್ನು ಕೊಡುವ ಮಾತಿಗೆ ವಾಕ್ಯ ಎನ್ನುತ್ತೇವೆ. 

