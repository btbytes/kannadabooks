# ಕನ್ನಡ ಬಾಲ ವ್ಯಾಕರಣ

ಪ್ರಾಥಮಿಕ ಶಾಲಾ ಮತ್ತು ಪ್ರೌಢ ಶಾಲಾ ತರಗತಿಗಳಿಗೆ ಉಪಯುಕ್ತವಾದ ಪಠ್ಯ ಪುಸ್ತಕ

ಲೇಖಕರು: ಕೆ. ಆರ್. ಕೆ. ಮೂರ್ತಿ

ವಾಹಿನಿ ಪ್ರಕಾಶನ

----

**ಸೂಚನೆ:** ಗ್ರಂಥದ ಸ್ವಾಮ್ಯ ಲೇಖಕಕರಿಗೆ ಸೇರಿದ್ದು.

----

# ವಿಷಯ ಪ್ರವೇಶ

ನಮ್ಮ ಮನಸ್ಸಿನಲ್ಲಿರುವ ಅಭಿಪ್ರಾಯವನ್ನು ಮತ್ತೊಬ್ಬರಿಗೆ ತಿಳಿಸಲು ನೆರವಾಗುವ ಒಂದು ಸಾಧನವೇ ಭಾಷೆ. ನಾವು ಆಡು ಭಾಷೆಯಲ್ಲಿ ಅಭಿಪ್ರಾಯ ವ್ಯಕ್ತಪಡಿಸುವ ಶಬ್ದರೂಪ ಮಾಧ್ಯಮವೇ ಮಾತು. ಉದಾಹರಣೆಗೆ: "ಕಮಲಳ ಮಗ ಬಸವ" -- ಈ ಮಾತಿನ ಅರ್ಥವನ್ನು ನಾವು ಸುಲಭವಾಗಿ ಗ್ರಹಿಸಬಲ್ಲೆವು. ಕಮಲ ಯಾರು? ಬಸವ ಯಾರು? ಅವರಿಬ್ಬರಿಗುರುವ ಸಂಬಂಧವೇನು? ಎಂಬುದು ನಮಗೆ ತಿಳಿದು ಬರುವುದು; ಇದು ಅರ್ಥಪೂರ್ಣವಾದ ಮಾತು. ಹೀಗೆ ಪೂರ್ಣವಾದ ಅರ್ಥವನ್ನು ಕೊಡುವ ಮಾತಿಗೆ ವಾಕ್ಯ ಎನ್ನುತ್ತೇವೆ.

ಮೇಲೆ ಉದಾಹರಿಸಿದ ವಾಕ್ಯದಲ್ಲಿ ಮೂರು ಭಾಗಗಳಿವೆ; ಕಮಳಲ, ಮಗ, ಬಸವ--ಇವೇ ಆ ಮೂರು ಭಾಗಗಳು. ಇವುಗಳಲ್ಲಿ ಯಾವುದೇ ಒಂದನ್ನು ಹೇಳಿದರೂ ಮಾತಿನ ಅರ್ಥ ಬರುವುದಿಲ್ಲ; ಇಂತಹ ಬಿಡಿ ಭಾಗಗಳಿಗೆ **'ಪದ'** ಗಳೆಂದು ಹೆಸರು.

ಮೇಲಿನ ಮೂರು ಪದಗಳಲ್ಲಿ ಒಂದನ್ನು ಗಮನಿಸೋಣ; ಉದಾಹರಣೆಗೆ, 'ಬಸವ'. ಈ ಪದದಲ್ಲಿ ಬಿಡಿಯಾದ ಮೂರು ಅಕ್ಷರಗಳಿವೆ. ಅಕ್ಷರಮಾಲೆಯಲ್ಲಿ ಬ, ಸ, ವ ಎಂಬೀ ಅಕ್ಷರಗಳನ್ನು ಸುಲಭವಾಗಿ ಗುರ್ತಿಸಬಹುದು. ಹೀಗೆ ಅಕ್ಷರಗಳ ಸಂಜಸವಾದ ಜೋಡಣೆಯಿಂದಾಗಿರುವುದೇ 'ಪದ'.

ಮನಸ್ಸಿಗೆ ಬಂದಂತೆ ಪದಗಳನ್ನು ಕೂಡಿಸಿದರೆ ವಾಕ್ಯವಾಗುವುದಿಲ್ಲ; ಅಂತೆಯೇ ಮನಸ್ಸಿಗೆ ಬಂದಂತೆ ಅಕ್ಷರಗಳನ್ನು ಕೂಡಿಸಿದರೆ ಪದವಾಗುವುದಿಲ್ಲ.

## ಅಭ್ಯಾಸ ಪತ್ರಿಕೆ ೧

೧. ಎರಡು ಅಕ್ಷರಗಳ ಹತ್ತು ಪದಗಳನ್ನು ಬರೆಯಿರಿ. ಉದಾ: ಏತ, ಆಳ, ...

೨. ಮೂರು ಅಕ್ಷರಗಳ ಹತ್ತು ಪದಗಳನ್ನು ಬರೆಯಿರಿ. ಉದಾ: ಅಗಸ, ಸರಳ, ...

೩. ಎರಡು ಪದಗಳುಳ್ಳ ಐದು ವಾಕ್ಯಗಳನ್ನು ಬರೆಯಿರಿ. ಉದಾ: ಹೂವು ಅರಳಿತು; ...

೪. ಮೂರು ಪದಗಳುಳ್ಳ ಐದು ವಾಕ್ಯಗಳನ್ನು ಬರೆಯಿರಿ. ಉದಾ: ಬೆಕ್ಕು ಹಾಲು ಕುಡಿಯಿತು ...

೫. ನಾಲು ಪದಗಳುಳ್ಳ ಮೂರು ವಾಕ್ಯಗಳನ್ನು ಬರೆಯಿರಿ

೬. ಈ ಪದಗಳನ್ನು ಸ್ಪಷ್ಟವಾಗಿ ಉಚಾರಿಸಿ: ಹಕ್ಕಿ, ಅಕ್ಕಿ, ಅನ್ನ, ಅಣ್ಣ, ಉಷ್ಣ, ತೀಕ್ಷ್ಣ, ಗಾನ, XXX, ರಾಷ್ಟ್ರ, XXX, ನಕ್ಷತ್ರ, ಉತ್ಥಾನ, ಉತ್ಸವ, XXX, ಅಷ್ಟಾವಕ್ರ

೭. ದಿಹಳ, ರಸಳ, ನಿಜರ, ಜವನ, ವತಾರೆ, ಮರಿಪಳ, ನಿವಾಶರ, ಪಾಜಾತರಿ, ಯಲವಾಶಿ, ಮಣರಕವೆಂಟ -- ಈ ಪದಗಳಲ್ಲಿ ಅಕ್ಷರಗಳು ಕಲಸಿಹೋಗಿವೆ; ಅರ್ಥವತ್ತಾದ ಪದಗಳಾಗುವಂತೆ ಅಕ್ಷರಗಳನ್ನು ಕ್ರಮವರಿತು ಜೋಡಿಸಿ ಬರೆಯಿರಿ.

೮. ಅ-ಪಟ್ಟಿಯಲ್ಲಿರುವ ಪದಗಳೊಂದಿಗೆ, ಬ-ಪಟ್ಟಿಯಲ್ಲಿರುವ ಪದಗಳನ್ನು ಕೂಡಿಸಿ ಅರ್ಥಪೂರ್ಣವಾದ ವಾಕ್ಯಗಳನ್ನು ಬರೆಯಿರಿ.



| **ಅ-ಪಟ್ಟಿ** | **ಬ-ಪಟ್ಟಿ** |
| --------- | --------- |
| ಕೋಳಿ       | ಬೊಗಳಿತು    |
| ಕತ್ತೆ       | ಘರ್ಜಿಸಿತು    |
| ನಾಯಿ       | ಅರಚಿತು     |
| ಕುದುರೆ     | ಕೂಗಿತು     |
| ಸಿಂಹ       | ಕೆನೆಯಿತು     |

೯. ಕೆಳಗೆ ಕೊಟ್ಟಿರುವ ವಾಕ್ಯಗಳಲ್ಲಿ ಪದಗಳು ಸ್ಥಾನಪಲ್ಲಟಗೊಂಡಿವೆ. ಅವುಗಳನ್ನು ಕ್ರಮವರಿತು ಜೋಡಿಸಿ ಬರೆಯಿರಿ

ಅ) ಜೋಳದ ಆಹಾರ ರುಚಿಯಾದ ರೊಟ್ಟಿ 

ಆ) ಅತ್ಯುತ್ತಮವಾದ ಮಗುವಿಗೆ ತಾಯಿಯ ಹಾಲು ಆಹಾರ 

ಇ) ಕಡ್ಡಾಯವಾಗಿ ಕರ್ನಾಟಕದಲ್ಲಿರುವ ಕನ್ನಡವನ್ನು ಕನ್ನಡೇತರರು ಕಲಿಯಬೇಕು. 

---- ೬ --- 
